[{"content":"Nacházím se na cestě. Kolem mě se rozpínají stromy, které dohromady tvoří temně hustý les. I kdybych se snažil sebevíc, brání mi v rozhledu. Každý strom je tak vysoký, že nevidím, kde končí. Nezbývá mi nic jiného, než pokračovat. Za nedlouho narážím na provaz, který leží uprostřed cesty. Bezmyšlenkovitě ho zvedám. Nebyl by to ale člověk, kdyby se po nějaké chvíli nezačal pídit po oné destinaci. Po místě, kde ho tato cesta zavede. A jelikož do dáli nevidím, jsem odkázán na pouhé domněnky, s provazem ve svých rukou.\nPo chvíli se ke mně přiblíží neznámá osoba. Tvrdí, že měla před mnoha lety vidění a ví, co se na konci nachází. Ke vší smůle mi více sdělit nemůže. Dodá jen, že si mám provazem svázat nohy a zbytek cesty snožmo doskákat. Je to nutné, jinak mě na konci nečeká nic dobrého. Mile za radu poděkuji a pokračuji dál.\nZa nedlouho narážím na provaz, který leží uprostřed cesty.\nJak kráčím po cestě dál, začnu narážet na skákající lidi. Přijde mi na tom něco úsměvného, ale nesměji se. Většina z nich mi nepřekáží. Postupně jednoho po druhém opatrně obcházím. Najde se pár, kteří překáží a něco proti mé chůzi namítají. Ze začátku se jim jejich rozhodnutí snažím rozmluvit. Poté si však uvědomím, že ani jedna strana nemá jak tu druhou přesvědčit. Proto je začnu ignorovat.\nCesta se mi zdá nekonečná, přesto jsem přesvědčen, že někde končí. Jak postupně potkávám další poutníky, poznávám další způsoby vypořádání se s touto nepřehlednou skutečností. Nejspíš mělo vidění více poutníků. Zaujme mě osoba s omotaným provazem okolo hlavy přes oči, která se rozhodla i to málo, co lze pozorovat, nevidět. Poté zpozoruji osoby, co si namísto nohou provazem svázali ruce. Jiní se zase rozhodli svoje putování předčasně ukončit vykročením z cesty za následného využití provazu a nejbližšího stromu.\nCesta se mi zdá nekonečná, přesto jsem přesvědčen, že někde končí.\nPřestože mě každý způsob svým způsobem fascinuje, ani jeden mě neosloví. Zato mě to donutí k zamyšlení. Jestliže je nám na určitém bodě cesty nabízen dar a my ho bezmyšlenkovitě přijmeme, není to onen provaz, ale nepřeberné množství jeho využití. Zároveň však nemůže být náhodou, že jsem já společně se všemi, které jsem spatřil, dar přijali. To mě nutí zahodit představu o bezmyšlenkovitosti a nahradit ji prostou bezmocí. Jedná se o přijetí z bezmoci, z nemožnosti odmítnutí.\nZačínám si s touto myšlenkou více pohrávat. Stane se po přijetí dar natolik naší součástí, že je následné odmítnutí nemožné? A pokud ne, co by po odmítnutí daru následovalo? Opatrně se skloním k zemi a provaz na ni položím. Nechal jsem samozřejmé po pár krocích za sebou. Své rozhodnutí poté několikrát zpochybňuji. Jsou chvíle, kdybych se nejraději vrátil zpět. Proti tomuto pocitu jde pocit úlevy. Vše se slévá do nepřeberného množství myšlenek. První popírá druhou, třetí je zase popřena čtvrtou a jak to pokračuje takto dál, nic mi nezůstane. Zůstane mi pouhá prázdnota. Je to pro mě paradoxní zjištění, protože jsem si dříve myslel, že čím více toho člověk zná, tím bohatější jeho svět je. Zdá se však, že toto dokáže prázdnota jednoduše popřít.\nJedná se o přijetí z bezmoci, z nemožnosti odmítnutí.\nCesta se mi stále zdá nekonečná. Toto zdání si záhy vysvětlím vzpomínkou na lano, u kterého jsem mohl jasně vidět, kde začíná a kde končí. V kontrastu s tím je pro mě cesta nekonečná, protože si její začátek nepamatuji a její konec nevidím. Na místě nepamatovaného a neznámého opět nacházím prázdnotu. Nevím proč, ale nad tímto zjištěním se jen pousměji.\nOd té chvíle se můj pohled na cestu otočil vzhůru nohama. Postupně zjišťuji, že možnosti, které nabízelo lano, lze snadno přečíslit jinými. Začíná mi být v náručí všudypřítomné prázdnoty příjemně. Tak proč nekráčet dál?\n","permalink":"https://karelhana.com/cs/posts/lano-uprostred-cesty/","summary":"Nacházím se na cestě. Kolem mě se rozpínají stromy, které dohromady tvoří temně hustý les. I kdybych se snažil sebevíc, brání mi v rozhledu. Každý strom je tak vysoký, že nevidím, kde končí. Nezbývá mi nic jiného, než pokračovat. Za nedlouho narážím na provaz, který leží uprostřed cesty. Bezmyšlenkovitě ho zvedám. Nebyl by to ale člověk, kdyby se po nějaké chvíli nezačal pídit po oné destinaci. Po místě, kde ho tato cesta zavede.","title":"Lano uprostřed cesty"},{"content":"Lidská konečnost je všudypřítomná. A nebyl by to člověk, kdyby nad tím nezačal spekulovat. „Co je po smrti?“ ptá se sám sebe.\nDůkazem nám může posloužit nepřeberné množství různých teorií, které se otázkou lidské konečnosti zabývají. Ať už je to posmrtný život, reinkarnace, definitivní konec, nebo něco jiného.\nI já jsem se touto otázkou zabýval a mohu říci, že se můj pohled v posledním roce hodně změnil. Do nedávna jsem byl pevně přesvědčen o tom, že na mě čeká po smrti definitivní konec. Slovo bůh pro mě bylo pouze imaginární (smyšlený) subjekt.\nDo nedávna jsem byl pevně přesvědčen o tom, že na mě čeká po smrti definitivní konec.\nPostupem času jsem začal být se svým názorem nespokojený. Něco tomu chybělo, samotná odpověď mě přestala inspirovat a motivovat. Zároveň jsem ale nechtěl spadnout do nějaké doktríny, neměnných a již vymyšlených teorií. Proto musela přijít změna.\nPřiznání vlastní neschopnosti Věděl jsem, že mi otázka „Co je po smrti?“ nemůže poskytnout uspokojivou odpověď. Protože kdybych nějakou odpověď přece našel, tak by neustála důkazní břemeno. Dokonce i ze samotného zaujetí stanoviska mám obavy, mám obavy z chybné racionalizace, kterou v této otázce vnímám jako téměř jistou.\nJeště jeden problém mám s touto otázkou. Otázka se zabývá čímsi „po“ smrti, hlavním tématem tedy není pozemský život, nýbrž něco úplně jiného. Bezpochyby tato otázka ovlivňuje i pozemský život, ale život zde netvoří podstatu.\nNeuspokojivá odpověď, riziko chybné racionalizace a do toho všeho priorita kdesi „po“ životě. Toto mi da´vá jasný signál, že je pro mě nejlepším řešením ponechat tuto otázku bez odpovědi. Přiznat si svoji neschopnost ve hledání odpovědi a řešení hledat jinde.\nPřiznat si svoji neschopnost ve hledání odpovědi a řešení hledat jinde.\nZměna otázky znamená jiný způsob myšlení V předchozích odstavcích jsem se snažil vysvětlit můj problém s otázkou „Co je po smrti?“. Proto bych v alternativní otázce chtěl tyto problémy logicky vymýtit. Tato otázka by se měla primárně zabývat mým pozemským životem, odpovědi na ni by měly jít ověřit a tím být také zároveň uspokojivé.\nPokud bych měl říci o smrti jen jednu informaci, tak řeknu, že mě nemine. Tato skutečnost je pro mě samozřejmostí. A právě na tomto jsem postavil alternativní otázku. Jak mě skutečnost o mé vlastní konečnosti ovlivňuje? Dává mi daleko větší smysl zabývat se něčím, co je mezi mnou a mojí přirozenou vlastností, než něčím, co je pro mě naprosto neznámé. Jinak řečeno mi dává větší smysl analyzovat vlastní vztah ke smrti, než fantazírovat nad tím, co mě po ní čeká.\nDává mi daleko větší smysl zabývat se něčím, co je mezi mnou a mojí přirozenou vlastností, než něčím, co je pro mě naprosto neznámé.\nPokud jsem v úvodu napsal, že pro mě byl bůh imaginární subjekt a smrt definitivní konec, tak to neznamená, že jsem se teď snad k bohu přiblížil a začal věřit v posmrtný život. Pouze jsem tím poukázal na to, že jsem nad tím přemýšlel dříve jinak. Změna, o které tady píšu, neznamená odklon mých názorů k dřívějšímu protikladu. Znamená to osvobození od takového konceptu myšlení, který se snaží řešit neřešitelné. Zároveň tato změna tuto skutečnost přiznává.\nZměna, o které tady píšu, neznamená odklon mých názorů k dřívějšímu protikladu.\nHledání odpovědi znamená zároveň analýzu sebe sama Při hledání odpovědi na otázku „Co je po smrti?“ je velmi těžké se o něco opřít, pokud je to vůbec možné. Kdežto v otázce „Jak mě skutečnost o mé vlastní konečnosti ovlivňuje?“ se můžu opřít sám o sebe. Můžu zkoumat své chování, reakce, myšlenky a tak v sobě hledat odpovědi.\nToto mě osobně přijde mnohem zajímavější a přínosnější. To je to, nad čím chci přemýšlet. Myšlení bez fantazií a s doložitelnými výsledky. Kdo by tuto změnu nazval útěkem před realitou, tak by se podle mě pletl, protože pravdou je přesný opak.\nTo je to, nad čím chci přemýšlet. Myšlení bez fantazií a s doložitelnými výsledky.\nPoznámka: slovo „fantazie“ zde používám ve smyslu „blouznivý nápad“ či „výmysl“.\nKonfucius a inspirace V této úvaze mi byly myšlenky čínského učitele, filozofa a státníka Konfucia dobrou inspirací. A to především pojetí lidské konečnosti v jeho myšlenkovém směru (konfucianismus), kde to, co je po smrti, neřešil. O to více se věnoval životu pozemskému, cestě vedoucí k ctnostnému životu.\n„Nevíš ještě, co je život; jak můžeš vědět, co je smrt?“\nKonfucius\nKdyž jsem zde popisoval proces přiznání své neschopnosti, tak to bylo vlastně přiznání nějaké neznalosti. Toto je další bod, ve kterém se nejspíš shodujeme. Usuzuji to podle jeho citátu.\n„Mám vám říci, co je to vědění. Znamená to znát jak to, co víme, tak i to co nevíme.“\nKonfucius, Hovory Lun-Jü, ze str, 26\nNa závěr tohoto tématu zmíním několik citací pro inspiraci, které přímo či nepřímo souvisí s tímto tématem. Pokud by měl někdo zájem o tomto myšlenkovém směru vědět více, tak vám mohu z vlastní zkušenosti doporučit knihu Hovory Lun-Jü (Konfucius*) nebo Dějiny Vědomí (Jiří Henych). První kniha je soubor jeho výroků. Druhá jmenovaná kniha se tématem konfuciánství zabývá v kapitole „Nejlepší učitel i policajt“.\n„Učení bez myšlení přináší zotročení. Myšlení bez studia přináší zmatek.“\nKonfucius, Hovory Lun-Jü, ze str, 26\n„Mistr nikdy nehovořil o tajuplných jevech, siláckých výkonech, povstáních či božstvech.“\nKonfucius, Hovory Lun-Jü, ze str, 63\n„Lidi lze přinutit, aby se drželi Cesty, ale nelze je nijak přinutit, aby ji pochopili.“\nKonfucius, Hovory Lun-Jü, ze str. 69\nNikdy neutuchající diskuze Ať už hledáme odpověď na otázku „Co je po smrti?“, nebo „Jak mě skutečnost o mé vlastní konečnosti ovlivňuje?“, tak se asi shodneme na tom, že nějaké finální odpovědi se nám během našeho života nedostane a to ani u jedné ze zmiňovaných otázek. Přesto si myslím, že má smysl o tomto diskutovat a přemýšlet. Skutečnost lidské konečnosti ovlivňuje chování každého z nás.\n","permalink":"https://karelhana.com/cs/posts/3/","summary":"Lidská konečnost je všudypřítomná. A nebyl by to člověk, kdyby nad tím nezačal spekulovat. „Co je po smrti?“ ptá se sám sebe.\nDůkazem nám může posloužit nepřeberné množství různých teorií, které se otázkou lidské konečnosti zabývají. Ať už je to posmrtný život, reinkarnace, definitivní konec, nebo něco jiného.\nI já jsem se touto otázkou zabýval a mohu říci, že se můj pohled v posledním roce hodně změnil. Do nedávna jsem byl pevně přesvědčen o tom, že na mě čeká po smrti definitivní konec.","title":"Co nás čeká po smrti a proč bychom nad tím měli přemýšlet jinak?"},{"content":"Existují určité situace, které mě na první dobrou nějak zvlášť nezasáhnou. Ale jak čas plyne, tak nad tím začínám přemýšlet čím dál tím víc. A přesně taková situace se mi nedávno stala.\nV tu dobu jsem se zrovna vracel ze školy a kdo teď někdy jel autobusem, tak má nejspíš představu o tom, jak to tam chodí s nošením ochranných pomůcek. Zjednodušeně řečeno, je zde velká skupina lidí, která má buďto špatně nasazený respirátor či roušku, nebo toto opatření ignoruje úplně.\nNa původ této situace lze pohlížet z mnoha různých úhlů. Mě ale nejvíc zaujal pohled spjatý se vztahem jednotlivce ke společnosti, protože si myslím, že právě zde se hraje jedna z hlavních rolí, která v konečném důsledku velmi ovlivňuje jedincovo chování.\nPostarší pán s chodítkem Již sedím v autobuse a o uličku vedle si sedá postarší pán. Měl s sebou i chodítko, které mu někdo ochotně pomohl naložit do autobusu. Již na první pohled je zřejmé, že je pán značně hendikepovaný a má vadu řeči.\nJak se bus rozjede, tak pán okamžitě hledá respirátor a snaží si ho nasadit. Naneštěstí má slabší motoriku v ruce a proto se mu opakovaně nasazení nedaří. V tento moment jsem již pánovi nabízel pomoc a on ji rád přijal. Pánovi jsem pomohl a on se mě pak zeptal, jestlipak nejedu na stejnou zastávku jako on, že by potřeboval pomoct s tím chodítkem. Chvíli jsem mu nerozuměl a když jsem ho po chvíli pochopil, tak jsem musel bohužel odpovědět záporně, protože jsem vystupoval dřív.\nZdánlivě běžná situace Kolik úsilí musí vynaložit běžný jedinec na to, aby si nasadil respirátor? Možná tak malou, že to ani jako úsilí nemůžeme nazývat. Ale v případě toho pána je to jinak. Přestože je to pro něj náročnější úkol, tak se ho snaží vykonat zatímco někteří běžní jedinci na to úplně kašlou.\nKolik úsilí musí vynaložit běžný jedinec na to, aby si nasadil respirátor?\nToto mně nasadilo brouka do hlavy. Je to, co se tady děje, pouze výsledkem aktuální situace, nebo příznakem daleko většího společenského problému, který tady byl zakořeněný již dříve?\nIndividualizace jedince To co se tady děje má podle mě kořeny ve vztahu jednotlivce ke společnosti jako celku. Jako dobrým pomocníkem při argumentaci mi poslouží kniha \u0026ldquo;Strach ze svobody\u0026rdquo;, kterou napsal Erich Fromm.\n„Sílící proces vyčleňování jedince z jeho původních vazeb, proces, který můžeme nazvat „individualizací\u0026quot;, podle všeho dosáhl v moderních dějinách svého vrcholu ve stoletích mezi reformací a současností.“\nStrach ze svobody, ze str. 32\nZkusím to vzít popořadě. Původními vazbami myslí autor jednotu člověka s přírodou a ostatními lidmi. Právě oddělení od těchto vazeb nazývá \u0026ldquo;individualizací\u0026rdquo; člověka. Také upozorňuje, že tato individualizace je na svém vrcholu od dob reformací, tím zajisté poukazuje na kalvinismus a luteránství, které v knize často zmiňuje (podotýkám pouze pro kontext, pro nás je to teď nadbytečné). A nakonec současností míní kapitalismus, který vzniká po pádu středověkého řádu. Samozřejmě musíme brát v potaz stáří knihy, byla vydána v roce 1941. I tak si ale myslím, že poměrně přesně reflektuje současnost.\nJak to souvisí se situací, kterou jsem měl před očima? Klíč k řešení vidím v porovnání pravděpodobného stupně individualizace u zmiňovaného pána a běžných lidí. Jinak řečeno, v uvědomění jednoty, nebo naopak oddělenosti jedince od ostatních lidí (společnosti).\nJe pro mě logické, že člověk, který se daleko častěji musí spoléhat na pomoc druhých, bude více ohleduplný a bude pociťovat větší pouto ke společnosti jako takové. To také vysvětluje, proč i přes obtíže pokračoval ve snaze nasadit si respirátor. Jeho oddělení od ostatních lidí není natolik velké, aby si dovolil být neohleduplný k ostatním.\nKlíč k řešení vidím v porovnání pravděpodobného stupně individualizace u zmiňovaného pána a běžných lidí.\nU běžného jedince je to těžší, můžeme se pouze domnívat, co ho vede k takovému jednání, protože tady může být příčinou nepřeberné množství věcí. Přesto se domnívám, že tito lidé mají jednu vlastnost společnou. A to vysokou míru oddělení od ostatních lidí. K ostatním (cizím) lidem cítí jen pramálo, když ne nic. Jejich individualizace dosáhla vrcholu.\nK ostatním (cizím) lidem cítí jen pramálo, když ne nic.\nNa první pohled velký rozdíl, posléze ani tak ne Již jsem psal, že se zmiňovaný pán musí spoléhat častěji na pomoc ostatních. To ho dělá na společnosti závislým. Ale je tím pádem běžný jedinec nezávislý? Samozřejmě, že ne. Je duševně závislým, bez společnosti by zešílel. A kdybych tady měl porovnávat stupeň závislosti zmiňovaného pána a běžných jedinců, tak bychom stejně došli k závěru, že bez společnosti by nemohli existovat.\nRozdíl je nejspíš v tom, že si pán tuto závislost daleko lépe uvědomuje, kdežto běžný jedinec může nabýt falešného dojmu, že se ho tato závislost netýká. Být izolovaný od společnosti a necítit k ní žádné pouto, to bych se nebál nazvat \u0026ldquo;nemocným\u0026rdquo; vztahem vůči společnosti.\nV tomto bodě nám začíná vznikat zajímavý kontrast. Protože v našem případě má hendikepovaný (nemocný) člověk zdravější vztah ke společnosti, než kdejaký jiný člověk bez omezení.\nBýt izolovaný od společnosti a necítit k ní žádné pouto, to bych se nebál nazvat \u0026ldquo;nemocným\u0026rdquo; vztahem vůči společnosti.\nMá to řešení? Zlepšení situace musí vycházet od jednotlivce. Je zbytečné nutit lidi k dodržování opatření, když si nebudou uvědomovat svůj nezdravý vztah ke společnosti. Samozřejmě je zde daleko více aspektů, ale tento vyzdvihuji, protože se domnívám, že je to klíčové.\nProto nečekejme na to, až se změní ostatní a začněme u sebe. Domnívám se, že je naše společnost v některých směrech nemocná a na této situaci se to projevuje. Jestliže je tady hendikepovaný člověk, který to dodržuje i přes své obtíže a pak jsou zde běžní jedinci, kterým by to nedělalo žádné obtíže, ale přesto to ignorují, něco je mezi námi špatně. Měli bychom se nad sebou zamyslet a situaci přehodnotit.\nJestliže je tady hendikepovaný člověk, který to dodržuje i přes své obtíže a pak jsou zde běžní jedinci, kterým by to nedělalo žádné obtíže, ale přesto to ignorují, něco je mezi námi špatně.\nPozitivní závěr Abych tady nebyl pouze negativní, tak z této situace vychází taky jedna věc pozitivní. A to sice to, že pán neváhal o opodstatněnou pomoc zažádat. Je to takové nepřímé vysvědčení naší společnosti. Podle všeho měl z minulosti pozitivní zkušenosti s ostatními lidmi a je pravdou, že když kdykoli vidím nějakého hendikepovaného člověka, tak je u něj povětšinou už někdo, kdo mu ochotně pomáhá. Toto je nádherná vlastnost společnosti a jsem rád, že v našich řadách takoví lidé žijí.\n","permalink":"https://karelhana.com/cs/posts/2/","summary":"Existují určité situace, které mě na první dobrou nějak zvlášť nezasáhnou. Ale jak čas plyne, tak nad tím začínám přemýšlet čím dál tím víc. A přesně taková situace se mi nedávno stala.\nV tu dobu jsem se zrovna vracel ze školy a kdo teď někdy jel autobusem, tak má nejspíš představu o tom, jak to tam chodí s nošením ochranných pomůcek. Zjednodušeně řečeno, je zde velká skupina lidí, která má buďto špatně nasazený respirátor či roušku, nebo toto opatření ignoruje úplně.","title":"Je toto příznak nemocné společnosti?"},{"content":"Dnešní den byl pro mě dosti únavný. Moje práce je tak náročná. Mám já to zapotřebí? Samozřejmě, že mám, a dokonce mě to i baví. Pokaždé to stejné dokola, koleje, mosty, prášky a někdy i provaz. To bude tím, že jsem nikdy moc velkou kreativitou neoplývala. Zato mi to myslí v jiných věcech.\nLidé jsou tak předpotopní. Bůh jim dá vědomí, největší myslící kapacitu a i přesto je tu někdo, kdo se baví nad tím, jak se tyto prý „geniální“ stvoření sami řítí do záhuby. Je pravdou, že ti géniové si vymysleli daleko víc věcí na to, aby si udělali ze své planety peklo. Ale proč bych tu neměla být ještě já?\nAť je válka, nebo mír, zima, nebo léto, já tu budu vždycky a můžu zasáhnout i do tvého života. A nezapomenu se nad tím pořádně pobavit. Nech mě to vysvětlit…\nJe pravdou, že ti géniové si vymysleli daleko víc věcí na to, aby si udělali ze své planety peklo.\nÚvod mohl znít, jako by k tobě mluvil nějaký sériový vrah. To je oproti mně hodně slabý čaj. Rekord počtu vražd na člověka je 93. Ale já a mí druzi zabijeme jen v České republice za rok okolo 550 lidí. Jak je to možné? Jednoduše, využíváme vašich chyb a vy už tu špinavou práci na sobě uděláte za nás. Toto je na tom nejvíc vtipné a zároveň nejvíc smutné!\nTa cesta od začátku do samotného konce se někdy může jevit jako krátká časová perioda, ale nutno zmínit, že tomu tak vždycky není. Je to, jako když jste na procházce s přáteli. Všichni kráčíte po stejné cestě a přitom se na sebe vzájemně usmíváte. Z ničeho nic si jeden z vašich přátel „nešťastnou náhodou“ vyvrtne kotník. Ostatní mu běží na pomoc, ale on pomoct nechce. Chce zůstat ležet na zemi a zemřít tam. Ostatní ho neberou vážně, a proto se rozhodnou ho z té země zvednout. Oběť už nemá dostatek sil na odpor a nechá se nakonec zachránit.\nZvláštní příklad, že? Na klasický příběh o vymknutém kotníku to určitě nevypadá. Je to mířeno na daleko horší věc… po stejné cestě kráčí, protože to může postihnout každého z nich a zbytek dokonale sedí na průběh posledních chvil člověka, který trpí sebevražednými sklony. Je jen otázka času, kdy tu sílu oběť najde a celému světu ukáže, že tam opravdu chtěla zůstat ležet a zemřít. Je už jen na ní, kdy a po kolikátém pokusu tu sílu najde a vykoná to. Ano, jsem to já Sebevražda, která s tebou celou tu dobu mluví.\nOběť už nemá dostatek sil na odpor a nechá se nakonec zachránit.\nVidím ten tvůj podivný pohled až sem. Teď sis určitě řekl něco ve smyslu, že se tě toto téma vůbec netýká. Nebo už se mnou problém máš, v tom případě ti přeji, aby se mi můj plán s tebou nepovedl. Stejně jako jsi teď překvapený ty, byla překvapená dívka našeho příběhu. Najednou cítila velkou prázdnotu, takový zvláštní pocit to byl. Přátelé se jí začali vyhýbat. To je u lidí, kterým se stala katastrofa, časté. Lidé kolem nich nechtějí mít nic společného s událostí, která se stala. Ta katastrofa se začne pojit se jménem oběti a to situaci ještě víc zhorší. Toto mi náramně hraje do karet a s trochou štěstí to může skončit dobře (myšleno v můj prospěch).\nUrčitě jsi přesvědčen nebo tě naučili, že to, co dělám, není správné. Měla bych se stydět a raději o mé práci nemluvit. Ale já tu přesto jsem a upřímně ti říkám své záměry. Co vy lidé víte o tom, co je po smrti? Nevíte absolutně nic, ale i přesto urputně nálepkujete sebevraždu jako čin zbabělý nebo dokonce jako hřích, kvůli kterému se nedostanete do nebe.\nCo je po smrti? Na to ti neodpovím. Nemůžu to vědět, stejně jako ty. Nacházím se na vaší planetě v nehmotné formě jako myšlenka. Ale podle mě musí být po smrti lepší místo pro život, třeba v nebi. Protože kdyby to tak nebylo, tak to, co dělám, není moc pěkné. Vlastně dělám skvělou práci, zkracuji lidem cestu do nebe a k jejich bohu. Nebo je dostávám navždy pod hlínu, kde se rozpadnou a nic potom nebude. Ale taky mám nějaké svědomí, i když malé. Nerada bych zjistila, že se pravda skrývá za druhou možností.\nCo je po smrti? Na to ti neodpovím. Nemůžu to vědět, stejně jako ty.\nNech mě říci jeden z mých nejnovějších případů… Jednou jsem tak létala z hlavy do hlavy a vybírala si, v jaké hlavě se usadím. Vybírala jsem si studenta střední školy, protože vím, že jsou lidé v tomto věku více náchylní k hloupostem. Z ničeho nic se mi před zrakem objevila dívka, které zrovna zemřeli rodiče při autonehodě. Tyto události jsou častým spouštěčem sebevražedných myšlenek nebo dalších negativních psychických věcí. Usadila jsem se v její hlavě a začala pracovat.\nPříští týden jela dívka ze školy autobusem a zrovna bus zastavil na železničním přejezdu. Dívka se v tu chvíli dívala smutně z okna a přemýšlela nad tím, co by se asi stalo, kdyby pod ty koleje skočila. Napovídala jsem jí, ať to okno rozbije a pod ty koleje skočí. Mých slov, která jsem jí předala pomocí myšlenky, se hodně lekla. Kamarádka, která seděla vedle ní, si všimla, že se celá klepe. Ptala se jí, co se děje, ale ona neodpovídala. Uběhlo pár minut a všechno se začalo dostávat do normálu. Toto se občas stane, lidé jsou v některých chvílích oběťmi svých vlastních myšlenek a jejich myslící kapacita pracuje proti nim. Nebo spíš teď pracuji já, ne žádná kapacita.\nPrvní šok a seznámení se sebevražednou myšlenkou, to bychom měli. Teď už je jen na mně a na mém řízení emocí, jak bude příběh pokračovat dál. Potom, co dívka dojela domů, si šla hned lehnout a spát, byla neskutečně vyčerpaná z toho celodenního stresu a ze mě…\nNebo spíš teď pracuji já, ne žádná kapacita.\nNa druhý den ve škole se na ni všichni zvláštně dívali, skoro jako na blázna. Není divu, protože při tom včerejším incidentu v autobuse se tak opravdu chovala. Lidé mají úžasný dar okamžitě soudit takové lidi. A když už člověka neodsoudí za to, že je na tom psychicky špatně, tak ho určitě odsoudí za ostatní věci, které začal dělat právě kvůli těm psychickým problémům. Potom se někteří z těchto lidí dostanou do stejných problémů a nedokážou pochopit, proč je nikdo nechce vyslechnout, natož tak jim pomoct.\nAle jsou i světlé výjimky, jako je ta kamarádka, co seděla vedle ní v tom autobuse. To je sice hodně hezké, ale takoví lidé často v minulosti procházeli tím stejným nebo něčím podobným. To má svoji velkou nevýhodu, a to tu, že se na ně váže tíha cizích problémů a může to vést k opětovnému obnovení zlých myšlenek z minulosti. Takoví lidé často přeceňují své psychické schopnosti, a tím mohou oběti ještě více ublížit. Ale kdo by se nepřeceňoval ve chvíli, když může v podstatě zachránit lidský život, a ještě být za to hrdinou. Sice se většinou nikdo nikdy nedozví, díky čemu se daná osoba z problémů dostala, ale i tak! Takže si položte otázku sami pro sebe, co je lepší? Být povýšený ignorant, který se vyhýbá obloukem všem lidem, co nevypadají zdravě, nebo člověk, který sice pomáhá, ale může ho to stáhnout do stejné propasti, kde se řítí oběť, které pomáhá. Já sama nevím, co bych brala a těžko si to dokážu představit. Nejsem přece člověk, jsem jen myšlenka!\nAle kdo by se nepřeceňoval ve chvíli, když může v podstatě zachránit lidský život, a ještě být za to hrdinou.\nNerada povídám celé příběhy, proč bych také měla prozrazovat svoje tajné strategie. Stačí, že mám psychology a psychiatry v patách. Pro tvůj klid duše čekající, jak příběh dopadne, ti řeknu krátké shrnutí.\nTakže si položte otázku sami pro sebe, co je lepší? Být povýšený ignorant, který se vyhýbá obloukem všem lidem, co nevypadají zdravě, nebo člověk, který sice pomáhá, ale může ho to stáhnout do stejné propasti, kde se řítí oběť, které pomáhá.\nDívka takto přežívala několik měsíců, odbornou pomoc nevyhledala, a proto začala žít, jak se říká: „Ze dne na den.“ Neviděla smysl života a ve svém věku ještě nedokázala odhadnout vážnost činu a důsledků. Proto se šla k večeru projít po městě a vyhlídla si jeden málo frekventovaný dopravní most, stoupla si na jeho hranu a skočila dolů. Spokojený? Já ti konec říkat nechtěla, ale když si ho chtěl vědět…\nCo se ti teď promítlo v hlavě? Odsoudil jsi dívku za její čin? Přemýšlíš, kolik bolesti tímto způsobila své rodině a blízkému okolí? Ale co když odešla na lepší místo a potkala znovu své rodiče? Ale je také možné, že jen leží pod hlínou a nikdy už nikoho nepotká, protože to, co ji umožňovalo milovat své rodiče a ostatní, si sama vzala, byl to její život. Je to velmi těžká otázka a udělat si názor na mě bylo po staletí pro filozofy velký problém. Takže to není o nic menší problém pro tebe, který to právě čteš. Proto myslete ve více pohledech, neberte mě jako zbabělý čin, hřích nebo dokonce jako porušení nějakých práv. Berte mě jako jev, co tu prostě je, berte mě jako jev neutrální. Nejsem smutná, ale ani veselá věc. Jsem prostě a jednoduše něco, co nemůžete odsoudit, ale ani pochválit, dokud nebudete znát to, co následuje za mým činem.\nBerte mě jako jev, co tu prostě je, berte mě jako jev neutrální.\n","permalink":"https://karelhana.com/cs/posts/1/","summary":"Dnešní den byl pro mě dosti únavný. Moje práce je tak náročná. Mám já to zapotřebí? Samozřejmě, že mám, a dokonce mě to i baví. Pokaždé to stejné dokola, koleje, mosty, prášky a někdy i provaz. To bude tím, že jsem nikdy moc velkou kreativitou neoplývala. Zato mi to myslí v jiných věcech.\nLidé jsou tak předpotopní. Bůh jim dá vědomí, největší myslící kapacitu a i přesto je tu někdo, kdo se baví nad tím, jak se tyto prý „geniální“ stvoření sami řítí do záhuby.","title":"Rozhovor mezi mnou a tebou"},{"content":" Momentálně je mi 18 let Svět vnímám spíše tak, jak se mi jeví, než jaký je Psaní je pro mě jedna z mála cest, jak toto vnímání někomu předat Co mě fascinuje, to zkoumám a chci vědět, jak to funguje Netuším název města, kde jsem strávil dovolenou, ale co jsem tam četl, vím doteď Rozečtených knih mám několikrát více než dočtených Občas jsem jeden velký chaos Na čem web běží? HUGO statický generátor stránek PaperMod šablona ","permalink":"https://karelhana.com/cs/about/","summary":"about","title":"O mně"}]